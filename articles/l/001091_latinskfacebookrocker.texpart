\textbackslash ditem[Latinsk facebook-rocker]\textbackslash label{latinskfacebookrocker}
 Han är allerstädes närvarande och finns på varje rockbands facebooksida. Likt en äldre släkting med för mycket fritid och endast ett dimmigt hum om vad posten handlar om dyker han ofelbart upp i kommentarsfältet. Och oavsett vad posten handlar om – bandet ska släppa en ny skiva, de ska spela på en rockklubb i Prag på lördag, gitarristens stärkare har blivit stulen under en europaturné, bandet har splittrats – skriver han alltid detsamma: ”Your music is great! Please come to Buenos Aires!!!!!!!! Rock on!!!!”

 \textbackslash subtitle{Utbredning och social dynamik}

 Enligt Mark Zuckerberg består hela 62\textbackslash % av facebook idag av latinska facebook-rockers. Ett stort uppsving för den latinske facebook-rockern var när det gick upp för honom att man medelst ett vanligt tangentbord kan avbilda the horns: \textbackslash m/. Intresset för subkulturen latinsk facebook-rocker sköt i och med detta i höjden. Nu utmanar denna utbredda livsstil till och med subkulturerna mariachi och brasiliansk samba-donna. Detta, skulle man kunna tro, borde skapa vissa konflikter inom gruppen. Men på grund av den hederskodex som råder gör det inte det. Ser Juan att Miguel redan har skrivit kommentaren ”I have one of your records! Please come to Colombia!!!!11!!!! \textbackslash m/” på posten om att Chris Hakius hoppat av OM så surfar han vidare och kommenterar istället på posten om att det var x antal år sedan Dimebag skjöts ihjäl och uppmanar resterande medlemmar av Pantera att ta sitt pick och pack och besöka detta högt belägna, latinamerikanska land.

